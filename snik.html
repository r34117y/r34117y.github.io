<!doctype html>
<html lang="pl">

<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta name="description" content="">
    <meta name="author" content="">
    <link rel="stylesheet" href="css/wdin4minutes.css">
    <title>r34117y - s-nik / dz-nik</title>
</head>

<body>
<div class="container">
    <div class="center">
        <h1><a class="logo" href="index.html">r34117y</a></h1>
        <h1><u>s-nik / dz-nik</u></h1>
        <hr>
    </div>
    <div class="center">
        <div>
            <h1>0</h1>
            <p>Na ścianie koło łóżka pojawiło się miniaturowe gniazdo pszczół. Nawet nie tyle gniazdo, co maleńki żółty plaster miodu, wielkości kilku pszczół. Ale siedział na nim pająk. Było też jakieś gniazdo na przeciwległej ścianie, ale nie pamiętam jakie. Pracowałem wtedy u znajomego DJ-a, w firmie IT. Do biura wchodziło się przez magazyn lub zaplecze jakiegoś dużego sklepu. Dobra atmosfera, ale jakieś problemy z wypłatą. </p>
        </div>
        <div>
            <h1>1</h1>
            <p>W "Scenie zbrodni" Oppenheimera jeden z byłych członków Szwadronów Śmierci mówi: "Jestem zwycięzcą, więc mam swoje definicje". "Zwycięzcy tworzą definicje" jest mocniejsze niż "zwycięzcy piszą historię".</p>
        </div>
        <div>
            <h1>2</h1>
            <p>Nauka transcenduje zjawiska kultury. Z punktu widzenia znajdującego się wewnątrz kultury wiąże się to z pewną stratą. Strata okazuje się jednak pozorna z punktu widzenia tego, kto przekroczył zjawiska kultury.</p>
        </div>
        <div>
            <h1>3</h1>
            <p><i>Seguro</i> to w hiszpańskim <i>pewny</i>, ale również <i>bezpieczny</i>. Powiązanie pomiędzy pewnością i bezpieczeństwem jest głębokie.</p>
        </div>
        <div>
            <h1>4</h1>
            <p>Podobie jak widzenie przedmiotów jako użyteczne ekonomicznie, tak postrzeganie ich jako posiadające ładunek estetyczny, wartościuje je w pewien sposób, w związku z czym nie jest widzeniem obiektywnym.</p>
        </div>
        <div>
            <h1>5</h1>
            <p><a href="https://bost.ocks.org/mike/miserables/">Tutaj</a> macierz współwystępowania postaci w "Nędznikach" Wiktora Hugo. Każdy kolorowy kwadrat oznacza, że postaci występowały w tym samych rozdziałach powieści. Nie wiem jak zostały zebrane dane potrzebne do utworzenia macierzy, ale ciekawy byłby algorytm pozwalający parsować tekst i tworzyć podobne struktury dla bohaterów, rekwizytów, etc. "Nędznicy" mogliby służyć do testowania poprawności działania algorytmu.</p>
        </div>
        <div>
            <h1>6</h1>
            <p>W zachodniej ezoteryce wypadałoby zastąpić pojęcie "ofiary" pojęciem "inwestycji", ponieważ to pierwsze prowadzić może do subtelnych nieporozumień.</p>
        </div>
        <div>
            <h1>7</h1>
            <p><i>Władzę</i> posiada ten, kto w danym momencie dysponuje najwyższego poziomu metajęzykiem. "Opisujący opisującego" jest ławiej uchwytny niż wschodni "widzący widzącego".</p>
        </div>
        <div>
            <h1>8</h1>
            <p>Nieustannie wprawia mnie w konsternację pojęcie "pracodawca". <i>Workgiver</i> (sic!), ten który daje pracę. Sugeruje to, że praca jest czymś, czym ktoś chciałby być obdarzony, tymczasem w rzeczywistości ludzie bardzo często wykonują pracę, której nie lubią, ale zmuszeni są do niej, ponieważ muszą zdobyć środki służące do zaspokojenia podstawowych fizjologicznych potrzeb (i na tyle często wystarcza). Sugeruje to, że ktoś ma nadmiar pracy i wspaniałomyślnie się nią dzieli. Tymczasem jest wręcz odwrotnie. "Pracobiorca" ofiaruje swoję pracę, w postaci własnego czasu. "Praca" stanowi pewien rodzaj relacji między człowiekiem i naturą, jest konieczna ze względu na termodynamiczne uwarunkowania. "Praca" rozumiana w ten sposób nie jest pojęciem związanym stricte z człowiekiem, ale z królestwem zwierząt jako takim.</p>
        </div>
        <div>
            <h1>9</h1>
            <p>Rozwiązanie problemu biedy nie polega na przejęciu władzy przez wykorzystywaną część społeczeństwa. Prowadzi to jedynie do okresowej zmiany części społeczeństwa, którą można nazwać "uciskaną". Ostatecznie nie można nawet dojść, kto zaczął usiskać, bo proces rozmywa się u zarania pojęć, a zresztą pojęcia przeskakują i znaczą własne przeciwieństwa, tak że po pewnym czasie przestają się do czekogolwiek nadawać. Rozwiązanie problemu biedy polega na unicestwieniu procesu uciskania. Jednym z możliwych rozwiązań jest całkowita automatyzacja procesów produkcji.</p>
        </div>
        <div>
            <h1>a</h1>
            <p>Każdy proces produkcji jest redukowalny do ciągu wydarzeń mających charakter procesów fizycznych (jest to pewne usprawiedliwienie uzurpatorskiego podejścia fizyków co do określania tego, co jest rzeczywiste). Każdy proces produkcji polega na zdobyciu odpowiednich składników, odpowiednim ich przetworzeniu, a zwieńczony jest dostarczeniem wyprodukowanego dobra do konsumenta. Czynnik ludzki w procesie produkcji dóbr jest nieoptymalny.</p>
        </div>
        <div>
            <h1>b</h1>
            <p>Jedną z istotnych przyczyn takiego stanu rzeczy jest całkowita nieumiejętność posługiwania się liczbami, charakterystyczna dla większej części ludzkości. W szczególności dotyczy to dużych liczb.</p>
        </div>
        <div>
            <h1>c</h1>
            <p>Kolejną przyczyną podtrzymującą obecny, oparty o wyzysk stan rzeczy jest szkodliwa i ze wszech stron idiotyczna tez o "równości", a w szczególności "równości materialnej". Stanie się bogatym jest wspaniałym i godnym pochwały celem, jaki jednostka może obrać sobie w życiu. Metodą na stanie się bogatym jest utworzenie nieoptymalnego, dobrowolnego procesu produkcji, w którym uczestniczy jednostka, potrafiąca wyprodukować coś, co inni chcą od niej nabyć. W głębokim sensie nie ma żadnej różnicy między takim procesem produkcji, a tym który funkcjonuje obecnie. Różnica polega na tym, że jednostka podejmuje się tego wyzwania, nie ze względu na konieczność zaspokojenia podstawowych dóbr, ale raczej dla zabawy lub samodoskonalenia - tutaj nomenklatura jest drugorzędna. </p>
        </div>
        <div>
            <h1>d</h1>
            <p>Oczywiście nierozsądnym było twierdzić, że wszyscy ludzie po zaspokojeniu swoich podstawowych dóbr skłonni będą poświęcać czas sztuce, nauce, edukacji lub jakimkolwiek innym formom doskonalenia siebie lub innych (co także jest formą doskonalenia siebie). Planując system, w którym zaspokojone są podstawowe potrzeby człowieka należy uwzględnić ludyczność społeczność i konieczność wypełnienia czasu przez gry, w szczególności gry oparte na rywalizacji.</p>
        </div>
        <div>
            <h1>e</h1>
            <p>W całej zdaje się historii naszej cywilizacji idea sportu i sportowej rywalizacji była wypatrzona. Nawet w systemie szkolnictwa jest traktowana po macoszemu (i - co jest problemem szkolnictwa powszechnego jako takiego - zupełnie wyzuta z dopasowania do indywidualnych preferencji ucznia). Potem jest jeszcze gorzej: niewielki odsetek ludzi zostaje "sportowcami", których inni mają oglądać. Tymczasem reszta społeczeństwa wyzuwana jest z idei rozwoju fizycznego (który jest częścią triady pełnego rozwoju człowieka), zresztą nie za bardzo ma na to czas, ponieważ musi poświęcać go na zdobycie środków, pozwalających na zaspokojenie podstawowych potrzeb fizjologicznych. Sytuacja poprawia się nieco ze względu na coraz powszechniejszą (na sczęście!) modę na zdrowy styl życia, ale potrzeba jeszcze wielu kroków, aby społeczeństwo uświadomiło sobie, że życie może być w najwyczajniejszy sposób przyjemnym doświadczeniam. I tutaj z triady emocje, intelekt, ciało pierwiestak cielesny w wielu przypadkach uznałbym za fundamentalny.</p>
        </div>
        <div>
            <h1>f</h1>
            <p><strong>Detektor definicji</strong> w tekstach pozwoliłby na analizę i strukturyzację dzieła, pozwalałby wyszukiwać nieścisłości, a nawet błędy i klasyfikować teksty ze względu na przyjęte definicje.</p>
        </div>
        <div>
            <h1>g</h1>
            <p>W przetwarzaniu języka naturalnego tekst najczęściej <i>tokenizuje</i> się i traktuje jako jednowymiarowy ciąg znaków. Język jest jednak przecież wielowymiarowym bytem, a jego wielowymiaraowość można reprezentować w postaci drzewa składni.</p>
        </div>
        <div>
            <h1>h</h1>
            <p>Problematyczne tłumaczenia nauk wschodu. Często niezrozumiałe, przez co nadmiarowo ezoteryczne (nauka zachodu zaś - czy wyzuta z koniecznej ezoteryki?). Tak też "nie reagować" znaczy tyle co "wyzbyć się odruchów" lub przynajmniej "kontrolować odruchy w maksymalnym możliwym zakresie". "Umysł nierozróżniający" zaś doskonale rozróżnia przedmioty, ale nie wartościuje ich moralnie - nie opiera się złu i nie dąży ku dobru. Pojmuje wszystko w kategoriach przyczyny i skutku.</p>
        </div>
        <div>
            <h1>i</h1>
            <div>
                Popularność jogi. Z jednej strony przewaga popularności jogi nad filozofią zachodnią wynika z jej kolorowej, popkulturowej otoczki (nawet mnie poniekąd uświadomił Jung, pisząc że szkoły jogiczne przyrównać by można raczej do naszej scholastyki aniżeli do czegoś popkulturowego, o czym można porozmawiać z pierwszym lepszym Hindusem). Z drugiej jednak strony, w przeciwieństwie do filozofii, która ma status dyscypliny przede wszystkim akademickiej, joga dostarcza zdecydowanie bardziej holistycznego programu. Przypominam sobie zdziwienie, które towarzyszyło mi podczas lektury "Filozofii starożytnej i ćwiczeń duchowych" Hadota. Jego krytyka filozofii rozumianej jako "złożony system pojęciowy", na rzecz filozofii traktowanej jako pewien sposób - filozoficznego właśnie życia zaskoczyła mnie, ponieważ w jakiś sposób przyjąłem, że wszelkie moje praktyki są niejako naturalną konsekwancją zdobytej wiedzy i opanych "systemów pojęciowych".
            </div>
        </div>
        <div>
            <h1>j</h1>
            <div>I don't think that "immersive experiences" are going to play huge part in our lives. The other side of "immersion" is escapism from the real world, which is the most complex RPG, so "immersion" would be rather likely to be absorbed by current economical mechanisms to deepen that escapism. Information access is so trivial even with current technologies, that it's not something that makes anybody high (as with everything: what makes one high is acceleration, not speed, so new technologies are charming at the beginning, than they are absorbed as habits).</div>
        </div>
        <div>
            <h1>k</h1>
            <div>
                Przyjemność jest czymś co dąży do trwania zawsze. Jej odwrotność zaś, cierpienie, dąży do natychmiastowego unicestwienia.
            </div>
        </div>
        <div>
            <h1>l</h1>
            <div>
                Wibracja i przepuszczalność. Czy możliwe jest, że w jakiś sposób poziom wibracji człowieka (jego "status energetyczny") ma wpływ na absorbowane ze środowiska energie (w taki sposób, w jaki promieniowanie o róznej częstotliwości powoduje różne doznania wzrokowe, a także - jak w przypadku promieni Roentgena - umożliwia zupełnie nowy sposób widzenia). Czy możliwe jest, że stan (energetyczny) organizmu wpływa na to, czy organizm ten rejestruje całą klasę bodźców (wyabstrahowaną ze względu na częstotliwość, czy może "ciężkość")
            </div>
        </div>
        <div>
            <h1>ł</h1>
            <div>
                Kwantyfikacja ruchu (czy każdy ruch zawiera w sobie pierwiastek zakrzywienia?). Można traktować świat jako uniwersum ruchów (np. model ruchów trójwymiarowych obiektów po powierzchni sfery). Czy do poskładania całości wystarczy jeden taki kwant? A może potrzeba ich więcej. Wrócić do tematu ruchów na powierzchni sfery.
            </div>
        </div>
        <div>
            <h1>m</h1>
            <div>
                Odmładzające działanie jogi. Zgodnie z teorią Jamesa-Langego można próbować wyjaśnić odmładzające działanie jogi w następujący sposób: ćwiczenia rozciągające są bodźcem, który naśladuje zjawisko wzrostu naturalnie występujące w rozwijających się organizmach. Bodziec ten jest przez organizm interpretowany i uruchamiany zostaje proces metaboliczny, który naturalnie u dorosłych osobników nie występuje. Konsekwencją są zmiany emocjonalne. Być może kluczowa unikalna informacja zawarta w jogicznych tradycjach dotyczy właśnie uruchamiania tego procesu za pomocą ćwiczeń (oraz diety etc.). Czyż ów wąż, przyjemny ogień który wędruje od podstawy kręgosłupa, nie jest czymś co naturalnie występuje u dzieci? Gdybyśmy mogli zidentyfikować ten biochemiczny proces, moglibyśmy projektować eksperymenty i ulepszać go.
            </div>
        </div>
    </div>
</div>
</body>
</html>
